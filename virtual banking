#แนวทางการสื่อสารเรื่อง Virtual Banking License ต่อสาธารณชน

* Virtual Banking (VB) เป็นพัฒนาการที่สำคัญของระบบการเงินอันเกิดจากความก้าวหน้าทางเทคโนโลยี มีองค์ประกอบสำคัญ คือ
(1) การให้บริการผ่านชองทางดิจิทัล โดยไม่พึ่งพา physical branch network ซึ่งช่วยให้ผู้บริโภคสามารถเข้าถึงบริการได้ตลอดเวลา และลดต้นทุนของผู้ให้บริการ 
(2) การใช้ประโยชน์จากข้อมูลพฤติกรรมของผู้บริโภคที่เก็บได้จาก channel ต่าง ๆ ที่หลากหลายรวมทั้ง digital platforms และ social media ตลอดจน 
(3) ความสามารถในการนำข้อมูลมาประมวลผลได้อย่างรวดเร็วบน cloud infrastructure (ต่างจาก ธพ. ทั่วไปที่ใช้ legacy system แบบเดิม ๆ) เพื่อช่วยตอบโจทย์ความต้องการของผู้บริโภคในลักษณะที่เป็น mass customization แบบ real time

*ในต่างประเทศมีการประเมินว่า VB จะช่วยแก้ไขปัญหาในระบบการเงินในหลายมิติ เช่น การเพิ่มประสิทธิภาพและลดต้นทุนการให้บริการ การเพิ่มการเข้าถึงบริการทางการเงิน และการมีผลิตภัณฑ์ที่ตอบสนองความต้องการของผู้บริโภค โดยอนุญาตให้มี Virtual Bank ด้วยวัตถุประสงค์ที่แตกต่างกัน ซึ่งรวมถึงการอนุญาตให้ผู้เล่นรายใหม่เข้ามาแข่งขันด้วย (เช่น FinTech, BigTech, e-commerce, social media, Telco) ดังนี้
1. อังกฤษ: เพิ่มการแข่งขันในระบบการเงิน โดย VB ส่วนใหญ่เป็นผู้เล่นหน้าใหม่ที่เป็น FinTech   
2. จีน: ปิด gap underserved/ unserved market โดย VB ส่วนใหญ่เป็น e-commerce platform และเน้นให้สินเชื่อแก่ SMEs ที่ไม่เคยได้รับสินเชื่อจาก ธพ. 
3. ฮ่องกง: ตอบโจทย์ความต้องการของผู้บริโภค โดย VB ส่วนใหญ่เน้นพัฒนาผลิตภัณฑ์ให้สอดคล้องกับ lifestyle คนรุ่นใหม่ เช่น การให้ rewards แก่ลูกค้าที่ชำระเงินผ่าน QR payments ของธนาคาร 
4. เกาหลีใต้: ส่งเสริมนวัตกรรมทางการเงินและการแข่งขันในระบบ โดย VB ส่วนใหญ่พัฒนาผลิตภัณฑ์ให้สอดคล้องกับ lifestyle คนรุ่นใหม่ ซึ่งกระตุ้นให้มีการใช้บริการทางการเงินเพิ่มขึ้น เช่น ผู้ฝากเงินได้ดอกเบี้ยเพิ่ม หากฝากเงินต่อเนื่อง 
5. สิงคโปร์: ส่งเสริมนวัตกรรมทางการเงินและการแข่งขันในระบบ 
